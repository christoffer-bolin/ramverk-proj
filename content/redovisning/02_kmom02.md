---
---
Redovisning kmom02
=========================

**Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?**

Jag har nog ingen större erfarenhet av MVC tidigare. Inte medvetet iallafall, om man nu skulle råka ha kodat så är det nog bara lite flyt ;)...
Men jag gillar konceptet skarpt, har under flera gånger i tidigare kurser sagt att jag önskat haft tid på mig att sortera koden bättre, dela upp osv. Att det nu är det vi sysslar med känns kanon.
Jag använde lite olika källor, mest folk som förklarar det på youtube, samt olika exempel på t ex stackoverflow och liknande när det körde fast sig, Sitepoint.com var en sida jag tyckte förklarade det bra.
Jag gillar fördelen med att hålla det separerat så om jag behöver ändra på någon del, inte behöver röra om i de andra, att det är åtskilda. Det ser jag som den största fördelen med MVC.


**Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?**

Främst så tittade jag på videon som var länkad i kmomet, från php konferansen. Jag tyckte han förklarade de olika stegen bra och man fick en bra förståelse för begreppet.
Utöver det, så föreläsningen pratade vi om det som blev en viss repetation samt Wikipedia när jag behövde komma tillbaka till det.

Med egna ord skulle jag nog beskriva det som 5 regler eller principer som bör arbetats efter för en bra kod som man kan arbeta vidare med samt är lätt att förstå.
Sammanfattningsvis så innebär SOLID att koden ska vara enkel, och med enkel menar jag att den ska ha ett ansvarsområde. Man skall inte kunna säga OCH när man förklarar vad den gör, då gör den för mycket.
Jag nämnde att det ska gå att arbeta vidare med koden, dvs att klasserna ska kunna utökas men man skall inte kunna ändra i dem.
I videon pratade han om de olika ankorna och hur det blev ett problem när en 'rubberduck' inte kunde låta eller flyga, detta löste sig när objekten i en klass kunde ersättas med
subklassers objekt men utan att funktionen i programmet ändras.
Han pratade också om enkelheten i gränssnitten, dvs att de ska vara många uppdelade istället för få och komplexa. Det resulterar i att det inte är massa kod som inte används i olika meotder.
Sist pratades det om hur klasserna ska vara oberoende av varandra.

**Har du någon erfarenhet av designmönster och kan du nämna och kort förklara några designmönster du hört talas om?**

Har tyvärr inte så mycket erfarenhet från detta från tidigare men har ändå hört begreppet.
Kunde inte på rak arm säga något konkret exempel på designmönster och förklara det så satte mig och gjorde lite research,
då hittade jag det som har nämnts i kursen "Gang of Fours"-designmönster och tittade igenom det.
Där fanns en rad olika kategoriserade i Skapandemönster, Strukturmösnter och Beteendemönster.
Skapandemönster hade t ex fabriksmetod som är ett designmönster där fabriksmetoder används för att hantera problemet med att skapa objekt utan att ange den exakta klassen för objektet som skapas.
Då blir lösningen att skapa dessa objekt genom denna fabriksmetod, istället för en konstruktor.
Det stod även om adapter, som är ett designmönster som hjälper till att t ex mellan två inkompatibla gränssnitt få dem att fungera tillsammans.
Då bör den inre funktionaliteten motsvara varandra.

**Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.**

Jag valde att titta närmare på Symfony och Laravel, mest för att förra veckan läste jag om att de va stora ramverk inom PHP.
Laravel verkar vara ett bra ramverk tycker jag, känns enkelt att använda och lära sig för att komma igång. Manualen förklarar de enkelt och de känns spännande.
Det verkar också ha mycket information kring det mesta, men förmodligen eftersom det är så etablerat, så det var lätt att hitta kring allt ifrån controllers, MVC, namespace osv.
Det verkar också upplysa eller förespråka, får jag känslan av att använda MVC och controllers som mellanhanden i koden.

Symfony kändes inte helt lika uppdelat som Laravel, då det inte var helt lika strukturerat. T ex så fanns  det view-kod i controllern. Det var en hel del som skiljde mot vad vi är vana vid kom vi fram till när vi diskuterade det,
t ex routingen bland annat görs på annat vis. Det känns lite motsats till vad jag känner att jag vill, dvs dela upp och köra mycket filer som sköter sitt egen, men i symfony så känns det som man snarare försöker få färre filer.


**Vilken är din TIL för detta kmom?**

Models, gillade att flytta ut koden till olika models och hålla det sorterat. Känns skönt när man håller på att koda,
enklare att jobba med och enklare att hitta. Så det känns som ett väldigt bra koncept!
